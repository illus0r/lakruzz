---
layout:    post
title:     Our Land
author:    Lars Kruse
tags:      Kerala in India, Backwaters, Our Land
published: false
---

[Manoon] foreslår at vi starter vores tur klokken 6 helt sikkert ikke senere end 7, så kan vi spise morgenmad når vi er tilbage igen. Hele selskabet sidder lidt afventende - prøver at lure et skælmsk ansigt udtryk eller en anden indikation fra [Manoon] der kan afsløre at han ikke mener det alvorligt. At vi skal op klokken 6 i morgen tidlig. Det er ikke en joke, men vi ender med at aftale klokken 7 - det er mere humant. Vi aftaler at vi bare mødes ved båden.

Vi er kommet til Our Land.

Dagen i dag startede med at tage afsked fra Dewalokam og vores nye venner fra Nordindien. Det var en rørende afsked, Sinta håbede bare sådan, at vi ikke var skuffede. Heidi kneb en tåre. Derefter blev vi hentet af vores yndlingschauffør Siby, som også havde taget os på tur i bjergene til Vagamon. Han kørte os i ca tre timer ad småveje til [Appelepey] de sidste 900 meter kører vi på et smalt dige med rismarker til begge sider. Vi kører ikke meget hurtigere end man kunne gå selv, vejen er udfordrende. Da vi kommer til enden af vejen er vi nået frem til _the backwaters_ Det er et brakvandsområde af søer kanaler og vådområder som strækker sig samlet mere end 900 kilometer inde i Keralas bagland og som har forbindelse ud til havet.

Der er en lille vendeplads og en kaj hvor Siby er stoppet. Der ligger en båd som met af alt ligner en stor kano fortøjret ved bredden. To smilende mænd i skovgrønne T-shirts og med kommer os hjertligt imøde, de hilser og går straks igang med at kaste vores tasker ned i båden.

Vi tager afsked med Siby, han griber om min hånd med begge hænder da vi siger farvel og kigge mig ind i øjnene og siger "vi ses igen", ikke som et ønske mere som en konstatering. 

Jeg tror han har ret.

Vores sejlads er kort vi skal bare lige over på den anden side, der er ikke engang 100 meter. Siby bliver stående på bredden og vinker til os indtil vi er ovre.

Our Land er en ø, de har to små charmerende hytter med to rum i hver, som begge ligger helt ned til bredden af backwaters